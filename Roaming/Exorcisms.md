Tags: [[Spirituality]], [[Security]], [[Metaphysics]]
# Old Catholic Latin Exorcism
Below is the primary exorcism prayer from the Rituale Romanum, 1614 edition, also known as the Exorcismus in Satanam et Angelos Apostaticos (Exorcism against Satan and the Apostate Angels).
---

Exorcismus Te:
"Exorcizamus te, omnis immunde spiritus, omnis satanica potestas, omnis incursio infernalis adversarii, omnis legio, omnis congregatio et secta diabolica, in nomine et virtute Domini nostri Iesu Christi, eradicare et effugare a Dei Ecclesia, ab animabus ad imaginem Dei conditis ac pretioso divini Agni sanguine redemptis.

Non ultra audeas, serpens callidissime, decipere humanum genus, Dei Ecclesiam persequi, ac Dei electos excutere et cribrare sicut triticum.*

Imperat tibi Deus altissimus, cui in magna tua superbia te similem haberi adhuc praesumis; qui omnes homines vult salvos fieri, et ad agnitionem veritatis venire.*

Imperat tibi Deus Pater; imperat tibi Deus Filius; imperat tibi Deus Spiritus Sanctus; imperat tibi majestas Christi, aeternum Dei Verbum, caro factum, qui pro salute generis nostri tua invidia perditi, humiliavit semetipsum factus obediens usque ad mortem; qui Ecclesiam suam aedificavit supra firmam petram, et portas inferi adversus eam numquam esse praevalituras edixit, cum ea ipse permansurus omnibus diebus usque ad consummationem saeculi.*

Imperat tibi sacramentum Crucis, omniumque christianæ fidei Mysteriorum virtus.*

Imperat tibi excelsa Dei Genitrix Virgo Maria, quae superbissimum caput tuum a primo instanti immaculatae suae conceptionis in sua humilitate contrivit.*

Imperat tibi fides sanctorum Apostolorum Petri et Pauli, ceterorumque Apostolorum.*

Imperat tibi Martyrum sanguis, ac pia Sanctorum et Sanctarum omnium intercessio.*

Ergo, draco maledicte et omnis legio diabolica, adjuramus te per Deum vivum, per Deum verum, per Deum sanctum, per Deum, qui dilexit mundum, ut Filium suum unigenitum daret, ut omnis, qui credit in eum, non pereat, sed habeat vitam aeternam: cessa decipere humanas creaturas, eisque aeternae perditionis venenum propinare; desine Ecclesiae nocere et ejus libertati laqueos injicere.*

Vade, satana, inventor et magister omnis fallaciae, hostis humanae salutis. Da locum Christo, in quo nihil invenisti de operibus tuis; da locum Ecclesiae uni, sanctae, catholicae, et apostolicae, quam Christus ipse acquisivit sanguine suo.*

Humiliamini sub potenti manu Dei; contremisce et effuge, invocato a nobis sancto et terribili nomine Iesu, quem inferi tremunt, cui Virtutes caelorum et Potestates et Dominationes subjectae sunt; quem Cherubim et Seraphim indefessis vocibus laudant, dicentes: Sanctus, Sanctus, Sanctus Dominus Deus Sabaoth."*

---

Additional Notes:
1. Conditions for Use: This rite is performed only under the authority of a bishop. A priest must be specifically appointed as an exorcist and have undergone training.
[!NOTE] kek
2. Structure: The ritual includes prayers, readings from Scripture, the use of holy water, and invocations of saints and Christ’s authority.
3. Modern Use: Updated in 1999 for linguistic clarity, but the Latin version is still valid.
